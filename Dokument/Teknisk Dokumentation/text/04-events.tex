\subsection{Missade givare}
\label{sec:missade givare}

En givare kan ibland inte skicka en signal när en bil åker under den. Vid varje
givarsignal jämför därför systemet bilens uppskattade position och positionen den
''borde'' vara vid om givarna skickar korrekta signaler. Konkret kontrolleras om
givaren som är närmast bilens position på banan är samma som systemet tror bilen
nyss åkte genom. Om så inte är fallet antas en (eller flera) givare ha missats
och bilens position anpassas.

Om en givare missats saknas information om hur lång tid de överhoppade segmenten
tog. Systemet kan inte göra en bedömning om bilens hastighet mellan två givare
utan vetskap om hur lång tid det tog att åka mellan dem så sparandet av tid
hoppas helt enkelt över. För de delar av systemet som räknar på förra varvets
segmentstid används då segmentstiden från varvet innan (eller varvet innan om
den också missades och så vidare).

