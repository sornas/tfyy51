Enligt kravspecifikationen ska systemet detektera att en bil åkt av banan inom 10 sekunder. Om systemet
inte får en ny givarsignal inom tio sekunder från den senaste givaren antas bilen ha
fastnat eller åkt av banan och programmet pausas tills bilen är på banan igen
och användaren trycker på ``fortsätt'' på displayen. Med givarnas förväntade tidspassering ska programmet kunna se att en bil inte passerat en givare vid den förväntade tidspasseringen. Har bilen inte passerat någon av givarna inom fem sekunder kan programmet öka spänningsnivån gradvis som vid start för att kontrollera om bilen har stannat. Efter ytterligare 5 sekunder ska programmet pausas och displayen skriva ut att bilen har åkt av banan.

